---
title: Desert Race
level: Scratch 1
language: uk-UA
stylesheet: scratch
embeds: "*.png"
materials: ["notes for club leaders/*.*"]
...


#Перегони в пустелі

__Передмова:__
Ця гра розрахована на двох гравців, які керують папугою та левом, що рухаються через пустелю. Кожен гравець повинен натискати клавішу якомога швидше, бо виграє той, чия тварина першою дісталась до краю екрану.


##Крок 1.  Створення сцени та спрайтів.

1.  У полі Сцена оберіть Нове тло і додайте фон пустелі.  

2. У полі спрайтів створіть Новий спрайт за допомогою відповідної функції, додавши спрайт лева із папки Animals.

3. Додайте ще один спрайт, обравши спрайт папуги у папці Тварини.



##Крок 2: Лев і папуга починають рухатись.


Спрайти повинні рухатись при натисненні клавіші.


1 - Оберіть спрайт лева і пропишіть скрипт, за яким він переміщатиметься на 4 кроки при натисненні клавіші L.

```scratch

	коли натиснуто клавішу 1
	переміститись на 4 кроки
```
2 - Потім оберіть спрайт папуги і пропишіть скрипт, за яким він переміщатиметься на 4 кроки при натисненні клавіші А.

```scratch

	коли натиснуто клавішу а
	переміститись на 4 кроки
```

###Протестуйте свій проект.
__Натисніть на зелений прапорець.__ 
Чи рухаються папуга та лев вздовж екрану при натисненні клавіш А та L?

Збережіть свій проект.


##Крок 3: Початок гонки.

Потрібно якимось чином розпочати перегони, а потім дізнатись, хто виграв.  __Спершу створимо кнопку "Старт".__

1 - Додайте новий спрайт у проект. Оберіть спрайт "кнопка" (button) у папці Things.

2 - Відредагуйте образ спрайт кнопки та додайте текст "старт" на нього, натисніть ОК. Розташуйте спрайт  посередині сцени.

3 - Тепер створіть скрипт, за яким цей спрайт з'являтиметься при запуску проекта:

```scratch

	коли натиснуто зелений прапорець
	показати
```

4 - Тепер зробіть так, щоб кнопка, починала зворотний відлік з 3, потім давала команду почати рух і щезала при кліку на неї.  Створіть такий скрипт:

```scratch

	коли натиснуто ПочатиПерегони 
	говорити 3 впродовж 1 сек
	говорити 2 впродовж 1 сек
	говорити 1 впродовж 1 сек
	говорити Вперед! впродовж 1 сек
	сховати
```

###Протестуйте свій проект.
__Натисніть на зелений прапорець.__

Чи веде кнопка старт при натисканні зворотній відлік перед тим як щезнути?

Збережіть свій проект.

Нам треба, щоб лев та папуга починали рухатись після команди Вперед!, і ще нам треба знати, коли перегони закінчаться, тож створимо змінну для виведення цієї інформації.

5 - Додайте змінну під назвою "Перегони" для всіх спрайтів.  Зніміть галочку поруч з нею, щоб змінна не з'являлась на сцені.

6 - Тепер присвойте змінній значення 0 у момент початку проекту. Змініть свій скрипт коли натиснуто прапорець таким чином

```scratch

	коли натиснуто зелений прапорець
	показати
	задати перегони на 0
```

7 - Присвойте значення 1 змінній Перегони, коли завершиться зворотній відлік.
 
8 - Лев та папуга не повинні рухатись до того, як змінна Перегони набуде значення 1.  Натисніть на спрайт папуги.  Додайте у його скрипт контрольний блок, що дозволить папузі рухатись лише тоді, коли __Перегони =1.__

```scratch

	коли натиснуто клавішу а
	якщо перегони = 1
		переміститись на 4 кроки
	(end if)
```

9 - Тепер зробіть те саме для спрайту лева.

###Протестуйте свій проект.
__Натисніть на зелений прапорець.__

Лев або папуга починають рухатись тільки після завершення зворотного відліку?

Нам потрібно знати, хто виграв перегони і перезапустити їх після завершення, щоб можна було грати знову.

##Крок 4: Завершення перегонів.

1 - Додайте у скрипт папуги блок, що присвоює змінній Перегони значення 0, коли спрайт торкається краю екрану.

```scratch

	коли натиснуто клавішу а
	якщо перегони = 1
		переміститись на 4 кроки
		якщо доторкається границі?
			встановити перегони на 0
		(кінець якщо)
	(кінець якщо)
```

2 - Також необхідно, щоб папуга повідомляв нам, чи виграв він перегони.  Запишіть новий звук для спрайту папуги, що програватиметься, коли папуга виграє.  Для цього оберіть вкладку Звуки і запишіть звук.

3 - Тепер додайте у скрипт блоки, що програватимуть записаний звук і змушуватимуть папугу говорити, що він виграв.

```scratch

	коли натиснуто клавішу а
	якщо перегони = 1
		переміститись на 4 кроки
		якщо доторкається границі?
			встановити перегони на 0
			грати звук запис1
			говорити Папуга переміг! впродовж 3 сек
		(кінець якщо)
	(кінець якщо)
```

4 - Зробіть те саме для лева.

###Протестуйте свій проект.
__Натисніть на зелений прапорець.__

Чи можна натиснути кнопку старт почати перегони натиснувши клавіші А та L? 
Чи програються відповідні звуки і чи з'являються відповідні повідомлення, коли кожен один зі спрайтів перемагає?

Збережіть свій проект.

##Крок 5: Перезапуск гри.

Після завершення перегонів необхідно повідомити іншим спрайтам про перемогу та перезапустити гру, щоб можна було грати спочатку.

__Потрібно щоб спрайт, який переміг оповістив про свою перемогу.__

1 - Клікніть на спрайт папуги.  

Додайте блок оповістити "кінець" після того, як спрайту повідомляє про свою перемогу.

```scratch

	коли натиснуто клавішу а
	якщо перегони = 1
		переміститись на 4 кроки
		якщо доторкається границі?
			встановити перегони на 0
			грати звук запис1
			говорити Папуга переміг! впродовж 3 сек
			оповістити завершено
		(кінець якщо)
	(кінець якщо)
```

2 - Тепер необхідно додати новий скрипт, що аналізував би оповіщення і переміщав папугу назад у стартову позицію.  Що відбудеться, якщо змінити значення присвоєне х?

```scratch

	коли одержую завершено
	задати значення х на -175
```

3 - Тепер створіть такий же скрипт для спрайта лева.  Спробуйте задавати різні значення х, щоб переконатись, що лев та папуга стартують з одної лінії.

4 - Необхідно також, щоб лев та папуга стартували з однакових позицій при запуску гри, тому додайте у  скрипти, що прописують рух спрайтів, відповідний блок:

```scratch

	коли натиснуто зелений прапорець
	задати значення х на -175
```

5 - Натисніть на спрайт кнопки старт і додайте скрипт, що виводить її на екран після отримання оповіщення Кінець.

###Протестуйте свій проект.
__Натисніть на зелений прапорець.__


Чи можна грати в гру з другом, коли один натискаючи А рухає папугу, а інший натискаючи L керує левом?

Збережіть свій проект.

##Додаткове завдання: Додавання прискорювача.

* __Спробуйте додати прискорювач__, який за 1 натискання клавіші переміщує спрайт __на 30 кроків, скористатись ним можна один раз за гру__.
* __Додайте новий образ__, який спалахує вогнем, для кожного спрайта, щоб він з'являвся, коли натиснуто кнопку прискорювача.
* __Створіть інший звук__, який би видавав спрайт при натисканні на прискорювач.


###Протестуйте свій проект.

Збережіть свій проект.


__Молодець! Створення проекту завершено, тепер можна насолоджуватись грою!__
Не забудьте поділитись грою з друзями та рідними, натиснувши __Поділитись цим проектом__ у рядку меню.
