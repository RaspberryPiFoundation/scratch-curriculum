---
title: Fruitmachine
level: Scratch 1
language: uk-UA
stylesheet: scratch
embeds: "*.png"
materials: ["notes for club leaders/*.*"]
...


#Гральний автомат "фруктова машина"

__Передмова:__
У цій грі є 3 спрайти, які змінюють вигляд.  Необхідно зупинити їх у момент, коли всі вони мають той самий вигляд (як у "фруктовій машині").

##Крок 1: Створення спрайту, який змінює образи.

__Імпортуйте різні картинки для гри.__

1. Почніть новий проект у Скретч. Видаліть спрайт кота, натиснувши праву кнопку мишки і вибравши Вилучити.
2. Імпортуйте новий спрайт.
3. Виберіть картинку з будь-якої папки бібліотеки спрайтів. Ми використали папку Things, обравши банани (bananas1), але можна обрати будь-яку картинку.
4. Зайдіть у вкладку Образи та імпортуйте ще 2 картинки, щоб разом їх було 3 (ми вибрали Animals/bee1 та Things/lego, але можна обрати будь-які інші).

__Тепер у нас є кілька образів, треба лише, щоб спрайт почергово їх змінював.__

##Крок 2: Зміна картинок

1. Зайдіть у вкладку Скрипти.
2. Оберіть Події (Events) і перетягніть блок "коли натиснуто зелений прапорець" у поле скриптів. Команда почне виконуватись при натисканні на зелений прапорець.
3. Додайте у поле скриптів блок "завжди" вкладки Керувати так, щоб він замкнувся в кінці скрипту.
4. Натисніть на зелений прапорець праворуч вгорі.  Зверніть увагу на підсвічений контур навколо скрипта.  Він почав виконуватись, бо натиснули на зелений прапорець, що запускає проект.
5. Зайдіть у вкладку Вигляд і перетягніть у поле скриптів блок "наступний образ".
6. Як уповільнити його, щоб зміна не відбувалась так швидко? У вкладці Керувати виберіть блок "чекати 1 сек".
7. Відредагуйте час так, щоб усе відбувалось швидше (0.1 секунда часу підійде, розділовий знак - крапка). Що сталось би, якби ми не додали блок очікування?

```scratch

	коли натиснуто зелений прапорець
	завжди		
		наступний образ
		чекати 0.1 сек
	(кінець завжди)
```

###Протестуйте свій проект.
__Натисніть на зелений прапорець.__ 
Чи змінюються образи з належною швидкістю?

Збережіть свій проект.

###Спробуйте:

Змінювати час у блоці очікування. При яких значення часу значно простіше/складніше грати?

##Крок 3: Образи перестають змінюватись при кліканні на них.

Чудово! Ми змогли зробили так, щоб спрайти весь час змінювали образи, але що треба, щоб вони перестали мінятись після клікання на них?

1. Створіть нову змінну, зайшовши у вкладку Змінні і обравши Створити змінну.  Назвіть її стоп (stopped) та створіть її для всіх спрайтів, зніміть галочку поряд поряд з блоком змінної stopped, щоб вона не відображалась на сцені. 
2. Присвойте значення 1 змінній "стоп"(stopped), коли на картинку клікають, за допомогою команди "коли спрайт натиснуто" (when sprite1 clicked) і команди "встановити стоп в"(set stopped to).
3. Тепер необхідно зробити так, щоб образи припинили змінюватись, коли змінна "стоп" (stopped) рівна 1. У вкладці Керувати (Сontrol)  змініть цикл forever (завжди) на forever if (завжди якщо то) і використайте в ньому оператор "=" із вкладки Оператори, щоб перевірити, чи змінна  "стоп" = 0.
4. Розмістіть блок "встановити спрайт1 стоп в 0"( set sprite1 stopped to 0) під блоком "коли натиснуто прапорець" (when flag clicked).

###Протестуйте свій проект
__Натисніть на зелений прапорець, зачекайте хвилинку і потім клікніть на спрайт.__ 

Чи змінює спрайт образ до того, як на нього клікнути? 
Чи припиняє він змінювати образи, коли на нього клікнути? 
__Запустіть спрайт знову.__ Чи припиняє спрайт змінювати образи, коли на нього наведено курсор без клікання мишкою? Чи припиняє спрайт змінювати образи, коли клікнути у будь-якому місці сцени, вікна програми чи за його межами?

Збережіть проект.

##Крок 4: Створення іншого спрайта.
__Нам потрібно створити інші спрайти, щоб можна було грати в гру.__

1. Продублюйте Спрайт1 клікнувши на нього правою кнопки мишки у правому нижньому куті вікна.
2. Ще раз продублюйте спрайт, щоб усього їх стало 3.
3. Розташуйте спрайти на одній лінії.  Зменшіть їх, якщо потрібно.

###Протестуйте свій проект.
__Натисніть на зелений прапорець.__ Усі спрайти повинні змінюватись.  Спробуйте зупинити спрайти, коли у них однаковий образ.

Збережіть свій проект.

###Спробуйте:

Коли запускається гра, усі спрайти в однакових образах і потім одночасно змінюють їх.  Як щодо випадкового вибору образу кожним спрайтом при натисканні зеленого прапорця? 
Підказка: спробуйте команду "вибрати випадкове від" для кожного спрайта після запуску гри.

__Молодець! Створення основної гри завершено, але є ще деякі речі, які можна зробити у грі.  Спробуй виконати ці бонусні завдання!__

##Бонусне завдання 1: Гра стає складнішою.

Якимось чином ускладніть гру.  Лише пришвидшення зміни образів – дуже просто.  Спробуйте щось цікавіше.  Ось деякі ідеї:

1. Змініть кількість образів кожного спрайту.
2. Створіть унікальні образи, які не повторюються у кожного із спрайтів.
3. Зробіть різними часові інтервали між змінами образів.
4. Пропишіть для кожного спрайту випадковий вибір образу, а не послідовну їх зміну.

__Спробуйте придумати і свої варіанти ускладнення гри!__

Кожного разу вносячи зміни, подумайе спрощують вони гру чи ускладнюють. Як скоригувати складність так, щоб вона була прийнятною?


##Бонусне завдання 2: Складність гри змінюється впродовж часу.

У різних людей різні навики у грі. __Як зробити так, щоб складність гри відповідала рівню гравця?__

OОдин із можливих шляхів – __це коригування швидкості зміни образів.__ Можна використати змінну __затримка/пауза (delay)__, що задає тривалість блоку очікування для спрайтів.   Якщо гравець виграв раунд, то паузу можна трохи скоротити (щоб ускладнити гру). Якщо ж гравець програв раунд, то паузу можна трохи збільшити (для спрощення гри).

##Бонусне завдання 3: Чи всі спрайти мали однакові образи, коли їх зупинили.e

__Ціль гри - зупинити спрайти в той момент, коли вони в однакових образах. Було б добре, якби на сцені після того, як гравець закінчив гру, виводилась інформація про те, виграв він чи програв на основі перевірки ідентичності образів спрайтів у момент клікання.__

По-перше, сцена повинна знати, коли гравець завершив гру.  Для цього сцена повинна перевірити, чи всі спрайти перестали рухатись, коли на один з них клікнули.  Поверніться і змініть у кожен з блоків "коли спрайт натиснуто" так, щоб вони виводили нове повідомлення, checkForEnd.

Сцена може відповідати на це повідомлення і перевіряти, чи завершилась гра, а саме, чи усі три змінні стоп наших спрайтів мають значення 1. Використовуємо для цього команду вкладки Рух "х позиція" (x position) для кожного спрайту і змінюючи "х позицію" на змінну стоп.  Якщо усі три спрайти зупинились на значенні 1, то гра завершена і можна перевіряти, чи виграв гравець.

Щоб з'ясувати це, можна використати ту ж х позицію спрайтів, але замість перевірки змінних "стоп", подивитись на образи, щоб знати, чи мав спрайт 1 той же образ, що й спрайт2, а спрайт2 той же, що спрайт 3.

Для цього треба використати блок "якщо" для перевірки змінних "стоп" та всередині нього блок "якщо інакше" для з'ясування факту виграшу чи програшу гравця шляхом порівняння образів спрайтів.

Відтепер можна повідомляти про результат гри, використовуючи інший спрайт для отримання та передачі повідомлень.  Може, повернути Фелікса, щоб він привітав гравця чи поспівчував йому? 


__Молодець! Проект завершено, тепер можна насолоджуватись грою!__Не забудьте, що грою можна поділитись з друзями та рідними, натиснувши __"Поділитися цим проектом з іншими"__  у рядку меню.
