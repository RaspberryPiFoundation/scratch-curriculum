---
title: Рок група
level: Scratch 1
language: sr-SP
stylesheet: scratch
embeds: "*.png"
materials: ["Club Leader Resources/*.*"]
...

# Увод { .intro }

У овом пројекту научићеш како да програмираш сопствене музичке уређаје!

# Корак 1: Ликови { .activity }

Пре него што започнеш анимирање, мораш да додаш оно што ћеш анимирати. У Скрачу, то се зове лик (или спрајт). 

## Упутство { .check }

+ Прво отвори програм Скрач; он изгледа овако:

	![screenshot](band-scratch.png)

+ Мачка коју видиш је маскота Скрача. Отараси је се тако што ћеш притиснути десни тастер миша и изабрати 'обриши'.

	![screenshot](band-delete.png)

+ Затим кликни на 'Изабери лик из библиотеке' да би отворио списак свих Скрач ликова.

	![screenshot](band-sprite-library.png)

+ Померај се док не угледаш спрајт бубња. Кликни на бубањ, а затим на 'У реду' да би га додао у пројекат.

	![screenshot](band-sprite-drum.png)

+ Притисни икону 'умањи', a затим неколико пута кликни на бубањ да би га смањио.

	![screenshot](band-shrink.png)

## Сачувај пројекат { .save }

Кликни на 'Датотека' а затим на 'Сачувај' да би сачувао пројекат. Мораћеш некако да га назовеш, на пример, Рок група.

![screenshot](band-save.png)

# Корак 2: Позорница { .activity }

Позорница или сцена је област са леве стране, тамо где твој пројекат настаје.

## Упутство { .check }

+ Тренутно је сцена бела и изгледа прилично досадно! Хајде да јој додамо позадину тако што ћемо кликнути на 'Одабери позадину из библиотеке'.

	![screenshot](band-stage-choose.png)

+ Кликни 'Унутра' са леве стране, a затим кликни на позадину сцене и на крају на 'У реду'.

	![screenshot](band-backdrop.png)

+ Твоја сцена би сада требало да изгледа овако:

	![screenshot](band-stage.png)

# Корак 3: Направи бубањ { .activity }

Хајде да напишемо код који ће учинити да се бубањ зачује када се у њега удари.

## Упутство { .check }

+ Блокове кода можеш да пронађеш на картици 'Програми', и сви они су у различитим бојама! 

	Кликни на лик бубња, a затим превуци два блока у област где се ставља код са десне стране, при том водећи рачуна да они буду међусобно повезани (као лего коцке):

	![screenshot](band-code.png)

+ Кликни на бубањ да би испробао нов инструмент!

+ Можеш и да промениш изглед бубња када се на њега кликне, тако што ћеш направити нов костим (изглед) за њега. Кликни на картицу 'Костими' и појавиће се слика бубња.

	![screenshot](band-drum-costume.png)

+ Десним тастером миша кликни на костим, а затим кликни 'умножи' да би направио копију костима.

	![screenshot](band-drum-duplicate.png)

+ Кликни на нов костим ('drum2'), a затим изабери алат - линију и нацртај линије тако да изгледа као да бубањ производи звук.

	![screenshot](band-drum-hit.png)

+ Имена костима тренутно нису нарочито добра; преименуј два костима у 'није ударен' и 'ударен' тако што ћеш откуцати ново име за сваки костим у поље за текст.

	![screenshot](band-drum-name.png)

+ Сада када имаш два различита костима за бубањ, можеш да бираш који од њих ће бити приказан! Додај следећа два блока у код за бубањ:

	![screenshot](band-looks.png)

	Блок кода за мењање костима налази се у одељку `Изглед` {.blocklooks}.

+ Испробај бубањ. Када га кликнеш, бубањ би требало да изгледа као да је неко ударио у њега!

## Сачувај пројекат { .save }

##Изазов: Побољшај бубањ { .challenge }

+ Можеш ли да промениш звук који бубањ прави када се на њега кликне?

![screenshot](band-drum-sound.png)

+ Можеш ли да учиниш да се бубањ зачује када се притисне тастер за размак? Мораћеш да употребиш овај блок који се налази у одељку `Догађаји` {.blockevents}:

```blocks
	када је дирка [размак v] притиснута
```

Постојећи код можеш да копираш тако што ћеш га кликнути десним тастером миша и изабрати 'умножи'.

![screenshot](band-duplicate-code.png)

## Сaчувај пројекат { .save }

# Корак 4: Направи певачицу { .activity .new-page }

Хајде да нашој групи придружимо певачицу!

## Упутство { .check }

+ Додај још два лика у сцену: певачицу и микрофон.

	![screenshot](band-singer-mic.png)

+ Да би твоја певачица запевала, спрајту мораш да додаш звук. Прво изабери певачицу, затим кликни картицу 'Звукови', и на крају кликни 'Изабери звук из библиотеке':

	![screenshot](band-import-sound.png)

+ Ако кликнеш на 'Глас' са леве стране, моћи ћеш да изабереш звук који ће се додати лику.

	![screenshot](band-choose-sound.png)

+ Пошто си додао звук, можеш певачици да додаш следећи код:

	```blocks
		када је кликнуто на овај лик
		репродукуј звук [singer1 v] до краја
	```

+ Кликни на певачицу да би се уверио да пева.

## Сачувај пројекат { .save }

##Изазов: Промени изглед певачице { .challenge }
Можеш ли да учиниш да се изглед певачице промени тако да изгледа као да пева када се кликне? Ако ти треба помоћ, употреби упутство за прављење бубња од малопре.

![screenshot](band-singer-final.png)

Не заборави да провериш да ли код који си додао ради!

## Сачувај пројекат { .save }

##Изазов: Направи своју групу { .challenge }
Употреби оно што си научио у овом пројекту да би направио сопствени бенд! Можеш да направиш било који инструмент, али погледај које инструменте и звуке имаш на располагању да би добио идеје.

![screenshot](band-ideas.png)

Инструменти не морају да буду баш верног изгледа ... на пример, могао би да направиш клавир од мафина!

![screenshot](band-piano.png)

Не мораш да користиш само постојеће ликове - можеш да нацрташ и сопствене.

![screenshot](band-draw.png)

Ако имаш микрофон, можеш да снимиш сопствене звуке!

![screenshot](band-io.png)

## Сачувај пројекат { .save }
